# -*- mode: mandoku-view; -*-
#+DATE: 2016-06-08 5:34
#+TITLE: 費隱禪師語錄
#+PROPERTY: CBETA_ID J26nB178
#+PROPERTY: ID KR6q0403
#+PROPERTY: SOURCE Jiaxing Canon Vol. 26, No. B178
#+PROPERTY: VOL 26
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0403_J_013-0174a> 
#+PROPERTY: JUAN 13
費隱禪師語錄卷第十三¶
嗣法門人隆琦等編¶

* 頌古¶

「世尊初生一手指天一手指地周行七步目顧¶
四方曰天上天下唯我獨尊。」¶

【剛剛突出娘生面便向人前謾指蹤怪道雲門要打¶
殺丈夫誰不鎮寰中。】¶

「世尊未離兜率巳降王宮未出母胎度人巳畢。」¶

【活脫當陽第一機騰今耀古廓玄微瞿曇悟此超方¶
便個個都教撒手歸。】¶

「西堂百丈南泉隨馬祖翫月次祖問曰正當恁¶
麼時如何堂曰正好供養丈曰正好修行泉拂¶
袖便行祖曰經歸藏禪歸海唯有普願獨超物¶
外。」¶

【藏山於澤壑藏舟天下無藏貫九流兩手撒開隨步¶
樂騰騰三界不拘留。】¶

「馬祖陞堂眾纔集百丈捲卻席子祖便下座。」¶

【陞堂捲卻席子當陽許會端倪衝開碧落松千尺截¶
斷紅塵水一溪。】¶

「百丈再參馬祖侍立次祖視繩床角拂子師曰¶
即此用離此用祖曰汝向後開兩片皮將何為¶
人師取拂子豎起祖曰即此用離此用師挂拂¶
子於舊處祖振威一喝師直得三日耳聾。」¶

【顧後瞻前西復東振威一喝絕行蹤分明逼塞虛空¶
也饒舌安名三日聾。】¶

「南泉云馬祖說即心即佛王老師不恁麼說不¶
是心不是佛不是物。」¶

【不是心不是佛不是物分明有意云何述進前擬欲¶
求話會白棒當頭直打出。】¶

「南泉因兩堂爭貓兒遂提起白眾曰道得即救
<pb:KR6q0403_J_013-0174b>¶
取貓兒道不得即斬卻也眾無對泉便斬之趙¶
州自外至泉舉前話示之州乃脫履戴頭上而¶
出泉曰子若在即救得貓兒也。」¶

【覿面相提會也無兩堂雲水嘴盧都貓兒直斬求知¶
巳趙老呈機是範模。】¶

「臨濟問黃檗如何是佛法的的大意檗便打如¶
是三問三度被打皆不契遂辭檗行腳去檗指¶
往大愚師至大愚愚曰那裏來師曰黃檗來愚¶
曰黃檗有何言句師曰某甲三度問佛法的的¶
大意三度被打未審有過無過愚曰黃檗恁麼¶
老婆為汝得徹困猶來這裏覓過在師於言下¶
大悟曰元來黃檗佛法無多子愚搊住曰者尿¶
床鬼子適來道有過無過如今卻道佛法無多¶
子汝見箇什麼道理速道速道師於大愚肋下¶
築三拳愚拓開曰汝師黃檗非干我事師還黃¶
檗檗曰返何速乎師曰秪為老婆心切檗曰有¶
何言句師舉前話檗曰者大愚饒舌待見與他¶
一頓師曰說甚待見即今便打遂打檗一掌檗¶
吟吟大笑。」¶

【黃檗山中喫棒來高安一撥笑顏開翻身虎口超方¶
外發用施機猛似雷。¶

透過禹門三汲浪身在雲霄總不知忽被春風吹一¶
線飛騰萬里孰能羈。】¶

「臨濟半夏上黃檗住數日乃辭檗曰汝破夏來¶
何不終夏去濟曰某甲暫來禮拜和尚檗便打¶
趁令去濟行數里疑此事卻回終夏後又辭檗¶
曰甚處去濟曰不是河南便是河北檗便打濟¶
約住與一掌檗大笑乃喚侍者將百丈先師禪¶
板几案來濟曰侍者將火來。」¶

【一棒當頭殺活行翻身便去不多爭途中不肯閒輕
<pb:KR6q0403_J_013-0174c>¶
放重復歸來意氣獰。】¶

「臨濟到鳳林林曰有事相借問得麼濟曰何得¶
剜肉作瘡林曰海月澄無影遊魚獨自迷濟曰¶
海月既無影遊魚何得迷林曰觀風知浪起翫¶
水野帆飄濟曰孤蟾獨耀江山靜長笑一聲天¶
地秋林曰任張三寸揮天地一句臨機試道看¶
濟曰路逢劍客須呈劍不是詩人不獻詩林便¶
休。」¶

【作家相見不尋常語脈往來自有方敲磕當陽風骨¶
露令人千古見風光。】¶

「臨濟曰夫為法者不避喪身失命我於黃檗先¶
師處三度問佛法的的大意三度被打如蒿枝¶
拂相似如今更思一頓誰為下手時有僧出曰¶
某甲下手師度與拄杖僧擬接師便打。」¶

【憶得當年中毒來懷抱何曾一打開今日人前弄牙¶
爪擒龍捉虎活生埋。】¶

「麻谷問臨濟十二面觀音那個是正面臨濟下¶
禪床擒住曰十二面觀音甚處去也速道速道¶
谷轉身擬坐臨濟便打谷接住棒相捉歸方丈。」¶

【等閒借問曷為奇賓主激揚似不知拳踢相隨一場¶
鬧觀音正面付阿誰。】¶

「臨濟示眾云有一人論劫在途中不離家舍有¶
一人嘗離家舍不在途中且道那箇合受人天¶
供養。」¶

【左手攀花右手空要人於此定妖風海門闊大誰能¶
躍攪浪潑天是大龍。】¶

「臨濟上堂次兩堂首座相見同時下喝僧問還¶
有賓主也無濟云賓主歷然復召眾云要會臨¶
濟賓主句問取堂中二首座。」¶

【八兩半觔總一般如何特地鼓疑端機關撥動先能
<pb:KR6q0403_J_013-0175a>¶
委猛虎林中好往還。】¶

「臨濟與王常侍到僧堂王問者一堂僧還看經¶
否曰不看經王曰還習禪否曰不習禪王曰既¶
不看經又不習禪畢竟作個什麼曰總教伊成¶
佛作祖去王曰金屑雖貴落眼成翳曰我將謂¶
汝是箇俗漢。」¶

【丈夫氣宇自衝昂佛字將來何處藏不是王公具隻¶
眼個中消息也郎當。】¶

「臨濟將終謂眾曰吾滅後不得滅卻吾正法眼¶
藏三聖出曰爭敢滅卻和尚正法眼藏師曰巳¶
後有人問你向他道甚麼聖便喝師曰誰知吾¶
正法眼藏向者瞎驢邊滅卻。」¶

【將入棺材氣未斷猶念家私要子知突出逆兒親手¶
撒門閭從此喪無遺。】¶

「高沙彌住菴一日雨中來看藥山山曰汝來也¶
師曰是山曰可煞濕師曰不打者鼓笛雲巖曰¶
皮也無打甚麼鼓道吾曰鼓也無打什麼皮師¶
曰今日大好一場曲調。」¶

【藥山當頭一點沙彌驀提古鏡雲巖披精見光道吾¶
歷明睹面左轉右旋共路行一場曲調看針線。】¶

「慈明禪師冬日牓僧堂作此字<img:>¶
其下注曰若人識得不離四威儀。」¶

【幾畫做成似字樣不是仄聲不是平字義不諳來賣¶
卜惹多風雨落前庭。】¶

「慈明問谷泉云白雲橫谷口道人何處來泉左¶
右顧視曰夜來何處火燒出古人墳明曰未在¶
更道泉作虎聲明以坐具便摵泉接住推明置¶
禪床上明卻作虎聲泉大笑曰我見七十餘員¶
善知識今日始遇作家。」¶

【好看兩虎上高山頭角低昂不等閑照用相將多意
<pb:KR6q0403_J_013-0175b>¶
氣清風明月動琅玗。】¶

「慈明禪師室中插劍一口以草鞋一對水一盆¶
置在劍邊每見人入室即曰看看有至劍邊擬¶
議者師曰險喪身失命了也便喝出。」¶

【機關驀露無人識壒𡒁堆頭狼藉深收拾囊錐歸去¶
好打翻海水莫嫌貧。】¶

「僧問浮山遠禪師云如何是佛遠云大者如兄¶
小者如弟。」¶

【尊卑上下各安然體段誰知不解遷撒手休攀雲外¶
樹石頭土塊亦能言。】¶

「僧問師唱誰家曲宗風嗣阿誰浮山遠云八十¶
翁翁輥繡毬曰恁麼則一句迥然開祖胄三玄¶
戈甲振叢林遠曰李陵元是漢朝臣。」¶

【不死老兒慣作偷千方百計足機籌等閒手腳遭人¶
識獨步翻身上玉樓。】¶

「僧問太子院道一禪師云如何是佛一云賣扇¶
老婆手遮日。」¶

【縱橫滿目是羅衣透脫之人那肯披本色還他活潑¶
用有錢不使許誰知。】¶

「巖頭作渡次一日因一婆子抱個兒來乃曰呈¶
橈舞棹即不問且道婆手中兒什處得來頭便¶
打婆曰婆生七子六個不遇知音秪者一個也¶
不消得便拋向水中。」¶

【抱個孩兒問作家當頭一打意無差兒郎即得隨拋¶
卻萬里山河獨步跨。】¶

「靈雲見桃花悟道偈云三十年來尋劍客幾回¶
落葉又抽枝自從一見桃花後直至而今更不¶
疑玄沙云諦當甚諦當敢保老兄未徹在。」¶

【楊子江頭楊柳春楊花愁殺渡江人數聲羌笛離亭¶
晚君向瀟湘我向秦。】
<pb:KR6q0403_J_013-0175c>¶

「雲門示眾云拄杖子化為龍吞卻乾坤了也山¶
河大地從何處得來。」¶

【一根拄杖化為龍大地山河一口吞頭角直衝霄漢¶
外拏雲攫霧雨傾盆。】¶

「玄沙普請斫柴見一虎僧曰和尚虎師曰是汝¶
虎。」¶

【一虎生獰獨振威直云是汝露風規一聲咆哮驚天¶
地百獸林中我獨歸。】¶

「雪竇南遊首造智門即伸問曰不起一念云何¶
有過門召師近前師纔近前門以拂子驀口打¶
師擬開口門又打師豁然開悟。」¶

【驀口打虛空怕擬思量牛拽耙翻身跳出北斗藏臨¶
濟當年罵普化。】¶

「趙州因僧問如何是趙州州云東門西門南門¶
北門。」¶

【問既有主答亦歸宗四座城門今猶古門門有路自¶
來通。】¶

「五祖演禪師於一亭上夜話及歸燈巳滅師暗¶
中曰各人下一轉語佛鑑曰彩鳳舞丹霄佛眼¶
曰鐵蛇橫古路佛果曰看腳下師曰滅吾宗者¶
乃克勤爾。」¶

【暗裏相將各自猜見神見鬼動人哀最憐夜半窺門¶
賊卻被狗兒斷送回。】¶

「南泉一日不赴堂侍者請赴堂師云我今日庄¶
上喫油餈飽者曰和尚不曾出入師云汝去問¶
庄主者方出門忽見庄主歸謝和尚到庄喫油¶
餈。」¶

【半坐虛堂半擲鉤竿頭手眼許誰酬話端既落人間¶
口一任春風逐水流。】¶

「昔婆子供養一僧一日令女抱定云正當與麼
<pb:KR6q0403_J_013-0176a>¶
時如何僧云枯木倚寒巖三冬無煖氣女舉似¶
婆婆云我二十年供養個俗漢遂遣出燒卻菴。」¶

【從前將謂曉全機一撥原來是別枝燒卻茅菴明手¶
眼話流千古要人知。】¶

「頌德山托缽話。」¶

【驀拶便回似無對旁敲欲探語鋒長將謂兒曹別有¶
意隨呼密啟以供贓自此翻雲并覆雨臨機照用合¶
宮商巖頭老少賣弄倒跨爺顛擾禪眾雖活三年言¶
似讖如蟲禦木何輕重咄咄。】¶

* 判古(因僧請)¶

「玄則禪師開堂日李王與法眼俱在會僧問龍¶
吟霧起虎嘯風生學人知是出世邊事到此為¶
甚麼不會師曰會取好僧舉頭看師又看法眼¶
乃抽身入眾法眼與李王當時失色法眼歸方¶
丈令侍者喚問話僧至法眼曰上座適來問底¶
話許你具眼人天眾前何不禮拜蓋覆卻法眼¶
摵一坐具其僧三日後吐光而終。」¶

【師云據者僧所問底話言中露骨句裏藏鋒所以法¶
眼許他問話具眼玄則不辨來風識他不破故以實¶
意酬對以致此僧不服顧盻歸眾可謂蹉過當機一¶
場氣悶然而此僧亦是有前無後待法眼云適來問¶
話許你具眼人天眾前何不禮拜蓋覆卻便云謝和¶
尚證明遂禮拜不妨有出身之路免被法眼摵一摵¶
入於黃泉之下雖然如是若對山僧云龍吟霧起虎¶
嘯風生學人知是出世邊事到此為什麼不會山僧¶
但云少賣弄他若擬議便與打出要見臨濟門風自¶
別。】¶

「興教坦禪師受請陞座有雪竇化主省宗出問¶
諸佛未出世人人鼻孔遼天出世後為什麼杳¶
無消息坦曰雞足峰前風悄然宗曰未在更道
<pb:KR6q0403_J_013-0176b>¶
坦曰大雪滿長安宗曰誰人知此意令我憶南¶
泉拂袖歸眾更不禮拜坦曰新興教今日失利¶
便歸方丈令人請宗至坦曰適來錯抵對一轉¶
語人天眾前何不禮拜蓋覆卻宗曰大丈夫膝¶
下有黃金爭肯禮拜無眼長老坦曰我別有語¶
在宗乃理前語至未在更道處坦曰我有三十¶
棒寄你打雪竇宗乃禮拜。」¶

【師云據省宗發個反常問頭以明心行之句興教答¶
雞足峰前風悄然一轉語將風恬浪靜之意以答杳¶
無消息庶幾相應其實猶未明省宗句裏有藏機之¶
問故省宗又云未在更道興教又答云大雪滿長安¶
則愈見不明省宗最初問頭心行不能覿面為渠斬¶
截故落在無事甲裏遂成無用死禪省宗是個明眼¶
衲僧知他答話落虛故云誰人知此意令我憶南泉¶
拂袖歸眾興教見他不禮拜纔知自巳失其機用故¶
乃云新興教今日失利可謂自知較一半遂喚省宗¶
云適纔山僧錯答一轉語人天眾前何不禮拜蓋覆¶
卻而省宗明眼衲僧終是不變且英氣挺特乃謂丈¶
夫膝下有黃金不拜無眼長老興教見省宗氣概逼¶
人遂別轉機用云吾別有語在宗乃理前話至未在¶
更道處興教云我有三十棒寄汝打雪竇省宗到此¶
纔禮拜以見興教能發機用折得自巳句裏有藏機¶
之意也雖然如是若問山僧諸佛未出世人人鼻孔¶
遼天出世後為什麼杳無消息便與一棒云且道是¶
賞你是罰你他若擬議即與推出不惟免得許多曲¶
折亦令後人於此不疑。】¶

「守廓到鹿門一日後架見楚和尚與數僧道話¶
次鹿門下來問楚和尚你終日披披搭搭作甚¶
麼楚云和尚見某甲披披搭搭那鹿門便喝楚¶
亦喝兩家總休去守廓云諸上座你看者兩個
<pb:KR6q0403_J_013-0176c>¶
瞎漢隨後便喝鹿門歸方丈卻令侍者請守廓¶
上來云老僧適來共楚闍黎賓主相見什麼處¶
敗闕守廓云轉見病深鹿門云老僧自見興化¶
來便會也守廓云和尚到興化時某甲為侍者¶
記得與麼時語鹿門云請舉看守廓遂舉興化¶
問和尚甚處來和尚云遊五臺山來興化云還¶
見文殊麼和尚便喝興化云我問你還見文殊¶
又惡發作什麼和尚又喝興化不語和尚作禮¶
興化至明日教某甲喚和尚待問和尚早去也¶
興化上堂云你看者個僧擔條斷貫索向南去¶
也巳後也道見興化來守廓云今日公案恰似¶
與麼時底鹿門云興化當時為甚無語守廓云¶
知和尚不會賓主句所以不語明日教某甲喚¶
和尚擬待持論和尚早去了也鹿門明日特為¶
煎茶晚參告眾云云(詳載宗門統要)。」¶

【師云據鹿門入一叢林出一保社賓主相逢只用一¶
喝兩喝以為了事觀他與楚闍黎對喝更不別轉機¶
語故遭守廓簡責又昔因興化問他甚處來鹿門云¶
遊五臺來興化云還見文殊麼鹿門便喝興化云我¶
問你還見文殊又惡發作什麼鹿門又喝興化不語¶
後守廓述興化上堂語話乃知鹿門不會賓主句據¶
此則賓主相逢自有言句往來或機或拶合是有收¶
有放不是一味喝了又喝只作儱侗顢頇更無上下¶
進退就如臨濟會中有僧出禮拜濟便喝僧云老和¶
尚莫探頭好濟云落在什麼處僧便喝濟便打又僧¶
問如何是佛法大意濟便喝僧禮拜濟云汝道好喝¶
也無僧云草賊大敗濟云過在什麼處僧云再犯不¶
容濟便喝據臨濟此兩則機緣則賓主相見自是有¶
收有放亦見有炤有用不是喝了又喝儱侗顢頇便¶
堪為種草然而山僧不妨別轉機語如興化問甚處
<pb:KR6q0403_J_013-0177a>¶
來答云遊五臺來興化云還見文殊麼但云和尚萬¶
福如興化云恁麼則何曾到五臺來但云五臺不離¶
者裏興化若拈棒不妨便喝若如此做次則亦見賓¶
主相逢而有言句往來非同喝了又喝而無機變者¶
比又代鹿門如興化問還見文殊麼鹿門便喝興化¶
云我問你還見文殊又惡發作什麼鹿門云某甲罪¶
過如此應對未論契與不契亦見有放有收當時鹿¶
門若會如是做次則免守廓點破亦何用煎茶告眾¶
來雖然如是興化亦不無放過爭似當時見鹿門儱¶
侗用喝便與捉敗點發使渠知恩有地于法嗣中又¶
添一人豈不為之盛事只默忍坐觀縱更上堂亦何¶
補於事遂喝一喝眾擬議師云蹉過了也不知。】¶

* 贊¶

** 觀音¶

#+BEGIN_VERSE
「　眼觀色耳聞聲三十二應共浮沉秪因識破中心樹¶萬別千差總是真咄」
#+END_VERSE
¶

** 自贊¶

#+BEGIN_VERSE
「　者個阿師萬千無狀不分皂白問著便棒任其佛來¶祖來當前總不輕放如此惡賴為人天上人間無兩¶咄」
#+END_VERSE
¶

** 天童老和尚贊¶

#+BEGIN_VERSE
「　道大德備虛空莫比平等攝機明月炤水奪驪龍珠¶擊鳳凰髓六踞叢林大明普會起臨濟綱宗作萬世¶勝軌」
#+END_VERSE
¶

** 自贊(隱元琦請)¶

#+BEGIN_VERSE
「　者個禿丁極其倔𠎦行過量機用格外棒殺活縱橫¶孰能攔攩指點當人端倪之上突出逆兒覷破來了¶無一物可名狀脫體全彰非聖凡誰云天下之榜樣」
#+END_VERSE
¶

** 自贊(子穀蔡居士等描留鎮金粟常住永遠供養請題)¶

#+BEGIN_VERSE
「　坐斷千差者古錐撐天拄地自孤危彌今亙古非他
<pb:KR6q0403_J_013-0177b>¶力離相絕名更是誰喝下頓將佛祖滅棒頭累把聖¶凡欺突為金粟山頭主一任人天正眼窺」
#+END_VERSE
¶

** 達磨(子穀蔡居士請)¶

#+BEGIN_VERSE
「　誰識老臊胡技窮無可賣一葉半江行清風明月賽¶平窺底意沒多般半是神通半捏怪等閒錯足在波¶心難洗人間筆墨債」
#+END_VERSE
¶

** 達觀大師像贊(鑑圓禪人乞)¶

#+BEGIN_VERSE
「　突出叢林老古錐聲名流布響如雷一生獨坐朝官¶上不懼風波撒手回」
#+END_VERSE
¶

** 自贊(朗真璣請)¶

#+BEGIN_VERSE
「　者個村和尚為人極無狀來問未開言早巳當頭棒¶不將佛法揚多把慧命喪如此滅宗枝那堪留供養」
#+END_VERSE
¶

** 自贊(閩中寧德縣白漚上座請)¶

#+BEGIN_VERSE
「　不說禪亦不說道秪要當機悟取好不悟便將棒打¶伊免教特地別尋討寧德白漚描我真我懷書出應¶知到」
#+END_VERSE
¶

** 自贊(三笑密請)¶

#+BEGIN_VERSE
「　五百銅頭鐵額漢相親相近個村僧擎拳鼓掌呵呵¶笑不識如何繼祖燈揭露現成人易會談玄說妙我¶無能禪人三笑傍窺覷摹去從伊徹骨憎」
#+END_VERSE
¶

** 泰宇趙居士乞題三十二應觀音¶

#+BEGIN_VERSE
「　一體分形三十二神頭鬼面許多般人天賺殺無窮¶數都道慈悲不等閒」
#+END_VERSE
¶

** 天童老和尚贊(悟原禪人請)¶

#+BEGIN_VERSE
「　巍巍堂堂煒煒煌煌一條白棒直指無方見相聞名¶咸仰重剎塵何處不風光」
#+END_VERSE
¶

** 天童老和尚贊(玉可張居士請)¶

#+BEGIN_VERSE
「　單傳之道起伏莫紀四序推移周而復始冷數百年¶吾師蹶起丕振綱宗道冠天宇夫是其誰密雲老子」
#+END_VERSE
¶

** 自贊(柴立巳請)
<pb:KR6q0403_J_013-0177c>¶

#+BEGIN_VERSE
「　貪嗔癡具足戒定慧全無不解順摩捋秪會倒騎驢¶從上法門皆滅卻聲名那許落江湖柴禪應有生機¶變炤用臨時莫道無」
#+END_VERSE
¶

** 題自像(古淵成請)¶

#+BEGIN_VERSE
「　一生臭惡名諸方久露布過橋便折橋得路即填路¶輒爾動金錍等閒吞佛祖惱亂老叢林賤汝如糞土¶濟家那有者兒孫秪應打殺去餵虎」
#+END_VERSE
¶

** 大慧杲禪師(日至詹居士索題)¶

#+BEGIN_VERSE
「　者位尊慈多少奇特說法縱橫雷轟電掣如此為人¶千古一傑」
#+END_VERSE
¶

** 自贊(靈機觀請)¶

#+BEGIN_VERSE
「　靈機在握隨方展拓契之者一脈疏通昧之者千差¶穿鑿疑信相參在此間規持待汝超方作」
#+END_VERSE
¶

** 老和尚贊(僧請)¶

#+BEGIN_VERSE
「　三十年來宗風大震端居寰海全提正令中興濟道¶百世龜鏡」
#+END_VERSE
¶

** 自贊(亙信彌請)¶

#+BEGIN_VERSE
「　瞎驢不會禪白棒每掀天若無信荷人都道是風顛¶開堂四處十餘載鼻孔年來沒半邊且道那半邊在¶甚麼處問取羅山子自然為汝拈」
#+END_VERSE
¶

** 自贊(百癡元請)¶

#+BEGIN_VERSE
「　天下浪鳴是者古錐愛吐無義語慣用惡鉗鎚都教¶怨入骨髓任他道我大癡」
#+END_VERSE
¶

** 諸祖圖贊(顓封陸居士請)¶

#+BEGIN_VERSE
「　超方一隊老臊胡鼻孔遼天不可模打殺還他咸慶¶快免教相上費分疏」
#+END_VERSE
¶

** 天童老和尚贊(從心師乞)¶

#+BEGIN_VERSE
「　生平骨格硬如鐵白棒一條當風揭惡虎獰龍心膽¶空銀山鐵壁俱迸裂全提向上弗留情夙學初機都¶教徹從師參見不能忘供養長年把香爇」
#+END_VERSE

<pb:KR6q0403_J_013-0178a>¶

** 題金粟常住供養老和尚大像¶

#+BEGIN_VERSE
「　天下咸知我老師尊遠接曹溪之水。中興濟北之源。¶於一毫端現六寶剎。坐微塵裏轉大法輪。驅馳猊象。¶鉗鎚固自活潑。辨驗蛇龍手眼。尤見明圓。機為當人。¶直指道契。列祖單傳。德被遐邇。名達紫垣。三十餘載¶大豎宗旛。慣用吹毛利劍。不管親冤。恒居三昧深海。¶獨育鰲鯤。金粟峰頭。曾鼓浪萬年。香火賴師恩。」
#+END_VERSE
¶

** 題天童供養老和尚大像¶

#+BEGIN_VERSE
「　臨濟中興。天童崛起。危樓崇殿梵王宮。行滿功圓只¶一紀。道力難思天下知。德光遠炤幽明喜。龍象交參¶用大機。聖凡駢集唯直指。洞聞天眷降田衣。請演綱¶宗播朝市。七眾視如三界尊。四生依怙猶一子。單傳¶正脈悟圓深。閱古較今難比擬。普天匝地大宗師。太¶白峰高任仰止。」
#+END_VERSE
¶

** 自贊¶

#+BEGIN_VERSE
「　形如野鶴沖霄漢。性似閒雲動太虛。去住了然無掛¶礙。魔宮佛界豈能拘。有人問我行藏處。一一分明舉¶似渠。」
#+END_VERSE
¶

** 正法書記描師像并自巳同一山水圖乞題¶

#+BEGIN_VERSE
「　擔荷教外單傳。流通正法眼藏。冤家驀面相逢。一任¶人天瞻仰。今朝攜手上高山。遇虎逢獅莫輕放。」
#+END_VERSE
¶

** 自贊(穎正端上座乞)¶

#+BEGIN_VERSE
「　五十餘年老面皮。傲霜耐雪似寒枝。機如閃電超方¶見。用似雷轟截眾疑。獅象當前不放過。龍蛇走到豈¶容依。鉗鎚惡辣誰能受。穎正描吾合自知。」
#+END_VERSE
¶

** 題五十三應真馴伏靈禽異獸總畫軸¶

#+BEGIN_VERSE
「　五十三人似老虫。何時跳出梵王宮。降龍伏虎調狂¶象。駕海騰雲冒險風。各現夜叉瞋面目。都偷佛祖小¶神通。厲禽多係慈心攝。猛獸全憑忍力。那些關吏¶應須透。妖怪免收掌握中。根境不形千歲定。見思斷
<pb:KR6q0403_J_013-0178b>¶盡萬緣空。身存後有超三界。理墮偏空一色蒙。筋斗¶翻來參棒喝。別傳消息莫從容。」
#+END_VERSE
¶

** 自贊(蓮如禪人乞)¶

#+BEGIN_VERSE
「　五處住持活脫脫。單拈白棒指青天。令人直下無思¶著。灑落猶如水裏蓮。弗涉妙。不談玄。饑來喫飯困來¶眠。有人問我西來意。劈面還他一老拳。」
#+END_VERSE
¶

** 老和尚贊(為泰菴吳居士)¶

#+BEGIN_VERSE
「　仰其道兮泰山之隆。挹其德兮滄海之洪。說法無礙¶兮盤珠圓走。施機迅捷兮寶劍橫空。朝野思皈星繞¶月。素緇奔湊水朝宗。深契單傳西祖意。陶埏八極見¶真風。此道金繩誰可任。法孫賴有泰菴公。」
#+END_VERSE
¶

** 題雲門湛和尚小像¶

#+BEGIN_VERSE
「　虛空為口。須彌作舌。橫說豎說。了無間歇。若人識得¶老師心。一任雷轟與電掣。我亦當年親座下。耳聞眼¶見資饒舌。」
#+END_VERSE
¶

** 自贊(龍華韜明上座乞)¶

#+BEGIN_VERSE
「　誰識老漢。全無伎倆。指點當機。單提白棒。透過千差¶萬別來。一毫拈出超群象。分明底意若何宣。活潑猶¶如風行浪。汝今主席在龍華。應憶吾宗浩蕩蕩。」
#+END_VERSE
¶

** 題初祖像¶

#+BEGIN_VERSE
「　獨坐九年。壁立萬仞。凜凜孤風。何人敢近。懸機底意¶許誰知。神光看破狼籍甚。歸家唱個還鄉曲。震旦從¶教作話柄。」
#+END_VERSE
¶

** 自贊(天水廣請)¶

#+BEGIN_VERSE
「　我相無相。如何供養。妙用神通。描之不上。爭似丹青¶未舉時。卻與吾儂無二樣。不知問取東禪廣。免得逢¶人又喫棒。」
#+END_VERSE
¶

** 天童老和尚贊(善納禪人乞)¶

#+BEGIN_VERSE
「　打風打雨。一條白棒。呵佛呵祖。多方伎倆。惡虎獰龍¶立下風。施機發用超群上。若人不識是阿誰。報道密
<pb:KR6q0403_J_013-0178c>¶雲老和尚。」
#+END_VERSE
¶

** 先師密老和尚贊(不知禪人乞)¶

#+BEGIN_VERSE
「　百世聞我師。聲名震若雷。棒頭生孝子。慧焰起寒灰。¶中興臨濟道。雪裏一枝梅。禪者不知須著眼。長年莫¶被薄風吹。」
#+END_VERSE
¶

** 自贊(古碧維那乞)¶

#+BEGIN_VERSE
「　老漢無面目。不用上紙墨。圓同太虛空。僧繇難描邈。¶維那古碧應自知。分明六六三十六。」
#+END_VERSE
¶

** 自贊(機來陳居士乞)¶

#+BEGIN_VERSE
「　如意指揮向上事。當陽顯露不容猜。潑天潑地超今¶古。妙用須知機上來。透得機前活脫脫。文章自許達¶天階。」
#+END_VERSE
¶

** 自贊(振玉禪人乞)¶

#+BEGIN_VERSE
「　者個老禿奴。禪道多不會。枉作人天師。尚無少慚愧。¶呵佛罵祖師。以犯彌天罪。振玉應自知。莫受他瞞昧。¶攤向壁角頭。一任風吹碎。」
#+END_VERSE
¶

** 自贊(方淡禪人乞)¶

#+BEGIN_VERSE
「　者個和尚。心直口快。不近人情。到處無礙。忤逆之兒¶痛打伊。凜凜嚴風傳後代。方淡禪人莫別求。只者些¶兒道亦在。」
#+END_VERSE
¶

** 題三際法師像(朝徹上座乞係雙瞽)¶

#+BEGIN_VERSE
「　靈光長獨耀。迥脫色塵根。照了無塵際。不因暗相昏。¶圓通親契證。現量括乾坤。三藏十二部。敷演亦末論。¶左右逢源妙。高低普應門。人多贊閒伎。我喜會玄源。¶指出老師真面目。彌今亙古儼然存。」
#+END_VERSE
¶

** 題覲周徐居士行樂圖¶

#+BEGIN_VERSE
「　全身擔荷佛法。覿體承當自巳。格物以明大義。著書¶發揮玄旨。禪翁多與把臂。法幢到處扶起。東海儒林¶一丈夫。樂哉受用誰能比。」
#+END_VERSE
¶

** 草衣文殊贊
<pb:KR6q0403_J_013-0179a>¶

#+BEGIN_VERSE
「　許大文殊著草衣。令人愧殺莫能支。雖然現出神通¶相。世上爭傳亦好思。阿呵呵。身邊自有金獅子。為甚¶而今不解騎。換卻時人雙眼目。相逢不識起多疑。咄。」
#+END_VERSE
¶

** 去習上座乞題聞谷大師像¶

#+BEGIN_VERSE
「　日用常趺坐。接人多落草。善說如來禪。義理無不到。¶戒律嚴身似秋月。清涼眾僧之熱惱。讚歎宗門向上¶事。到頭未肯全擔荷。雖然如是。莫謗他好。」
#+END_VERSE
¶

** 中峰遠祖贊(有引)¶

巳丑冬。通容在超果開法。至新春一百二十日事¶
畢。小崑山素本上座特延隨喜此山。因知承上源¶
流第十一世遠祖中峰本祖師亦在此山弘法。遂¶
得瞻禮畫像。後二日即往虎丘掃隆遠祖塔。并應¶
崇德福嚴寺之請。然通容向有修五燈嚴統之志。¶
未得從事。今夏承雲間眾鄉紳尺素相招。到此以¶
了前願。故于八月二十二日又至此院。坐月餘。修¶
續此書。二十五卷亦巳閣筆。素本上座索題本遠¶
祖像讚。遂合掌曰。¶

#+BEGIN_VERSE
「　我祖當年法海龍。文章三昧莫能窮。等閒傾出珠千¶斛。照映人間悟巳躬。句句醍醐最上味。機機楖栗起¶宗風。幻住門庭今猶在。兒孫雖遠喜追從。三泖九峰¶真面目。古今受用許誰同。」
#+END_VERSE
¶

** 古風西堂乞自贊¶

#+BEGIN_VERSE
「　蕭蕭疏疏。灑灑落落。說禪說道。無造無作。信口道。信¶手拈。如海之深。如空之廣。東西南北。更無捉摸。挽回¶古風與世看。大似秦時個𨍏轢。咄。咄。」
#+END_VERSE
¶

** 白漢上座乞贊行樂圖¶

#+BEGIN_VERSE
「　千歲老松。萬般奇石。適興偶來。坐消白日。得意滿懷。¶不可稱述。流水高山在目前。書記白公親寫出。呵。」
#+END_VERSE
¶

** 雲浪西堂乞自贊¶

#+BEGIN_VERSE
「　生平坐地。更無住著。主持法門。機用活卓。照用臨時
<pb:KR6q0403_J_013-0179b>¶不亂施。西堂雲浪知作略。」
#+END_VERSE
¶

** 自贊(公衡西堂乞)¶

#+BEGIN_VERSE
「　汝心最慈。汝性最剛。臨時斷事。更無覆藏。正直非私。¶衡秤相當。猶有接人掣電機。西堂上座任舉揚。」
#+END_VERSE
¶

** 樅堂上座乞自贊¶

#+BEGIN_VERSE
「　百萬松杉雙徑杳。三千樓閣五峰寒。老僧陞座為何¶事。正令提持宇宙寬。龍象遠來施白棒。人天在會驗¶真參。樅堂禪者傍觀笑。描到廣南示眾看。雖然如是。¶不可與者老凍儂換卻眼睛。可也。呵呵。」
#+END_VERSE
¶

** 贊魚籃觀音¶

#+BEGIN_VERSE
「　不釣獰龍只釣魚。魚中消息許誰知。等閒看破無多¶子。跳出龍門上上機。」
#+END_VERSE
¶

** 師與雲臺蔡居士同坐山水圖自題¶

#+BEGIN_VERSE
「　老漢出世。多住名藍。孤光獨運。玄妙不談。利生接物。¶一體同觀。雲臺蔡居士。皈信亦來參。山水同看樂不¶盡。徘徊無厭語喃喃。」
#+END_VERSE
¶

** 乞題祖鄰菴老師像¶

#+BEGIN_VERSE
「　者位阿師。積德有年。尋常講教。亦久參禪。何時俄寂¶滅。撒手笑青天。山靈當呵護。緇素更思瞻。雙徑棲遲¶三十載。慈風悲月祖為鄰。且道即今在什麼處。呵。」
#+END_VERSE
¶

** 自贊¶

#+BEGIN_VERSE
「　老漢從來沒面目。大坐當軒似虎伏。問著些兒不近¶情。棒喝橫施如電拂。一任諸方怒眼觀。讚何榮兮毀¶何辱。老邁垂機猶未休。釣竿砍盡重栽竹。咄。咄。」
#+END_VERSE
¶

** 題老和尚像贊¶

#+BEGIN_VERSE
「　沒量大人相。人天普供養。道德冠寰中。機用超比量。¶棒頭指點性靈開。正脈流通天下廣。耀古騰今萬世¶師。霜風凜冽人追仰。」
#+END_VERSE
¶

** 題大悲像贊¶

#+BEGIN_VERSE
「　大悲老漢現全身。手眼多般密似林。有一眾生不得
<pb:KR6q0403_J_013-0179c>¶度。何稱無畏願洪深。急薦取。莫沉吟。覿面全提不用¶尋。」
#+END_VERSE
¶

** 正聞上座乞題離山禪德像¶

#+BEGIN_VERSE
「　為人肯教子孫賢。日用嚴持卓卓然。撒手臨行光脫¶脫。更衣沐浴臥長天。傍人更索伽陀句。直罵野狐亂¶吐涎。如斯梗概超時輩。僧史之中亦可傳。」
#+END_VERSE
¶

** 自贊(獨冠監院乞)¶

#+BEGIN_VERSE
「　汝在吾邊亦有年。而今欲了住山緣。描吾影像懸堂¶上。一任人天共仰瞻。老漢生平別無好。單拈白棒打¶荒草。蛇龍變化看飛騰。當陽端的誰知道。既為監院¶自應知。對人舉似不可蹉。咄。咄。」
#+END_VERSE
¶

** 自贊(劍門西堂請)¶

#+BEGIN_VERSE
「　咄哉阿師。心直口快。胸無藏蓄半秋毫。談吐不懼人¶招怪。展演佛祖機縱橫。更無礙。大似利劍掛眉間。凜¶凜威光多風彩。咄。咄。」
#+END_VERSE
¶

** 自贊(百峰西堂請)¶

#+BEGIN_VERSE
「　機動如林鳥。心閒似水魚。騰騰如是也。任運樂如如。¶問著當頭棒。大用孰能拘。百峰西堂當看破。莫道老¶僧是瞎驢。」
#+END_VERSE
¶

** 天童密先老和尚像讚(離言首座請題)¶

#+BEGIN_VERSE
「　太白峰高千萬仞。天童大剎海天寬。二事若比先師¶德。相似北兮又缺南。分明千古大人相。凜凜風光鎮¶宇寰。緇素那個不追仰。德化無邊思議難。古佛降生¶在今世。瞻之仰之如泰山。法孫離言趨座下。描畫虛¶空與眾看。終日焚香并禮拜。可許此心見一斑。咦。」
#+END_VERSE
¶

** 自讚(離言首座請)¶

#+BEGIN_VERSE
「　頂天立地在人間。擔荷單傳不等閒。接引群機非別¶事。只欲當人契本顏。首座離公在會久。風前路透動¶機關。而今欲報無私德。太虛沒縫若何攀。不如打殺¶與狗喫。堪報吾恩似可歡。呵呵。」
#+END_VERSE

<pb:KR6q0403_J_013-0180a>¶

** 自讚(絳雪西堂請)¶

#+BEGIN_VERSE
「　年近從心逸老人。住持十處現全身。逆兒受囑無餘¶事。要契當機道脈新。縫雪瑩公曾中毒。翻身獨步入¶嶙峋。且墾田。井賣薪。隨緣應運樂天真。不計久長如¶此過。龍天側眼看光春。老僧鼻孔如何也。任從舉似¶莫因循。咄。咄。」
#+END_VERSE
¶
¶
¶
¶
費隱禪師語錄卷第十三終
<pb:KR6q0403_J_013-0180b>¶

